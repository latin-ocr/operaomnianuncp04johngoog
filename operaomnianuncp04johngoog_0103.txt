92 Joaxxrs sanusaaamnsrs [mn. 11.

Sed ecce privilegium, quod homo conferre non potuit,
singillatim datum est Danieli, ut in lucem proderet
aenigmata somniorum, et Domino dictante umbras
discuteret figurarum. Ut vero familiaritas divinae
gratim evidentius illucescat, quid rex in strato cubans
praecogitaret agnovit, et meditationi risa connectens,
mysterium salutis, quod umbra obnubilabat, ct in
fine saeculorum completum est, aut complendum,
prudenter exposuit. Siccine solent conjectores etiam
cogitationes excutere, ct umbras exinanire, explicare
involucra, et illustrare tenebras figurarum? Si quis
est qui pari gratiae privilegio gaudeat, accedat ad
Danielem, et Joseph, et similiter cum eis Domino
gratuletur. Quem vero veritatis spiritus non illustrat,
de arte somnolenta frustra confidit, quum ars omnis
habeat a natura originem, ab usu et ratione proces-
sum. Ratio veroin histantum delectum patitur, ut
quo se vertat, quid judicet, plerumque omnino non
babeat. Quod quidem quum frequenter eveniat, facil-
lime ex paucis colligitur. Solicitus quidam, nomen
etenim a memoria excidit, etsi narrationis auctorem
magnum teneam Augustinum, in re dubia sensum
alterius cui rem noverat esse notam, magna instantia
sibi postulabat exponi. Quum vero alter petentis
desiderium promissionibus protraxisset, et unius in-
stantia deluderetur calliditate alterius, accidit ut
eadem nocte pariter somniarent, alter quod rem quae.
sitam petenti exponeret, alter quod ei a doctiore
diligentissime exponeretur. Factumque est, ut quum
umbra quietis evanesceret, se miraretur ille ad scien-
tiam, quam diu quaesierat, sine doctoris beneficio,
nulloque sui exercitio pervenisse. Deinde quum more
solito apud doctiorem ageret, ut sibi promissum sol-
veretur, jam, inquit doctior, factum est quod petisti, ,
quum ea necte ut docerem accesserim. Quis hujus

 


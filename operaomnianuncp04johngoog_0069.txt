58 Joauurs saaasaunrnusrs [ma. 1.

nem, sicut mens sibi conscia iniquitatis, et quae sce·
lerum suorum poenam, ad singula timet exposci. Unde
ethicus de criminosis, ’
Hi aunt qui trepidant, et ad omnia fulgura pallent.

E contra justus confidit ut leo. Et illud, Non con-
tristabit justum, quicquid ei acciderit. Fulgor equi-
dem igneus si urendo non noceat, celebritatis gloriam
affert. Neque quia non urit, igneus non est; si
tamen in hoc Plato recipitur. Duae sunt, inquit ille,
ut opinor, virtutes ignis: Altera edax et peremptoria;
altera mulcebris et innoxio lumine. Posteriorem as-
serit operatricem visuS, et in superioribus vim suam
maxime exercere. Ascanium fatalis exilii cum patre
discrimina subeuntem, ignis de coelo quasi succenso
capite illustravit, pronuncians ei deberi felicitatem
exilii, ipsumque futurum in gentem magnam. Alex-
andri Macedonis et Octaviani Augusti, sub ipso
eorum ortu claritas ignis miraculo declarata est.
Proficiscentem‚ expeditionem dum egreditur, prose-
quens ventus successuum spe fortunat; dum in hostes
vexilla feruntur, aeris testimonio vexilla triumpha-
bunt. Si vero patriae imminent, justissimum metum
incutiunt. Terra quoque ipsa mysteriorum conscia
est, sed gravia omina frequentius portat, eo quod
fundata super stabilitatem suam, mavult quiescere
quam moveri. Quum ergo mugitus ejus auditur,
amaris eventibus condolet, et quo affectu suis com-
patiatur alumnis, vocis suae tristitia protestatur.
Magna siquidem et pia parens omnium est. Studu-
erat haec ab amplexu hospitis arcere Phoenissam, sed
quia conciliatrix hospitii Venus jam praevaluerat,
tacta dolore cordis intrinsecus mugiit, quoniam ei
mugitus pro gemitu est. Haec eadem quotiens tre-
mit, liliis suis praevidet aliquid metuendum, nisi forte
parturiendo laboret. Tunc vero vel omnino facit

 


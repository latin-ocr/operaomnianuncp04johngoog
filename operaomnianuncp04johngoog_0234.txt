cnr. un] eocrcnnmous. 223

Stoicos transeamus, qui causas nominum diligentius
investigant; lictor dicitur, quasi legis ictor, eo quod
ad ipsius spectat officium ferire, quem lex judicat
feriendum. Unde et antiquitus ab OfficialibuS, quo-
rum manu index nocentes punit, quum reo gladius
immineret, obtempera legis arbitrio dicebatur, vel
legem imple, ut rei tristitiam mitigaret vel mansuetudo
verborum.

Cap. 3. Quod princeps minister est sacerdotum, et
minor eis ,· et quid sit ministerium principatus fide·
liter gerere.

Hunc ergo gladium de manu Ecclesiae accipit prin-
ceps, quum ipsa tamen gladium sanguinis omnino non
habeat. Habet tamen et istum, sed eo utitur per
principis manum, cui coercendorum corporum contulit
potestatem, spiritualium sibi in pontificibus auctori·
tate reservata. Est ergo princeps sacerdotii quidem
minister, et qui sacrorum officiorum illam partem
exercet, quae sacerdotii manibus videtur indigna.
Sacrorum namque legum omne officium religiosum et
pium est, illud tamen inferius, quod in poenis crimi-
num exercetur‚ et quandam carnificii repraesentare
videtur imaginem. Unde et Constantinus Romanorum
fidelissimus Imperator, quum sacerdotum concilium
Niceam convocasset, nec primum locum tenere ausus
est, nec se presbyterorum immiscere consessibus, sed
sedem novissimam occupavit. Sententias vero quas
ab eis approbatas audivit, ita veneratus est, ac si eas
de divinae majestatis sensisset emanasse judicio. Sed
et libellos inscriptionum, quos ud invicem conceptos,
sacerdotum crimina continentes, Imperatori porrexe-
rant, suscepit quidem, clausosque reposuit iu sinu suo.

(A,

 


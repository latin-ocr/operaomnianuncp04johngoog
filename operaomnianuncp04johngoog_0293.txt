280 scaurus saassanmaums [ms. v.

pluviam, et os suum aperiebant quasi ad imbrem
⁰ serotinum. Si quando ridebam ad eos, non credebant,

et lux vultus mei non cadebat in terram. Si volu·
issem ire ad eos, sedebam primus. Quumque sederem
quasi rex exercitu circumstante, eram tamen moe-
rentium consolator. Ecce regnandi in viro justo ex
magna parte expressa est formula, quam si per singula
exequi voluerimus, integri libri magnitudinem, in-
sertarum virtutum series vel sola complebit. Dili-
gens lector singula rerba discutiet, quia in bis om·
nibus, nec iota, nec apex a mysterio salutis vacat.
Pauca tamen quae in ipsa superficie verborum eminent,
quanta potero brevitate perstringam. Quando, in-
quit, lavabam pedes meos butyro, et petra fundebat
mihi rivos olei, quum in parata cathedra residerem in
platea, abscondebanturjuveries, et mibi senes astabant.
Innuit ergo quia rerum affluentia, gratiarumque con-
cursus, ei prudentiam non excusserint, sed in his om·
nibus ex conscientia, et testimonio bonorum operum
auctoritas inconcussa permansit. Egrediebatur enim
ad portam qui latebris non egebat, et qui docendi pro-
meruerat sedem, senum prudentiam erigebat, levitate
juvenili abscondita. Cessabant loqui principes, et
lingua ducum gutturi adhaerebat, non audentes gran-
dia loqui, et imponere in humeris bominum onera
importabilia, quae nec superficie digiti tangi possunt.
Docebat enim omnem virtutis laudem in actione con-
sistere,cassumque essesplendorem verbi,cuinon subest
soliditas operis. ln omni opere, inquit Salomon, erit
abundantia, ubi autem verba sunt plurima, ibi fre-
quenter egestas. Principum vero et divitum est,
alios in via morum praecedere, non quae facienda sunt,
aliis tumide intonare. Auris audiens, et oculus videns
beatificabat me. Instrumenta corporis eleganter
expressit, quibus sensus animae maxime convalescit.

 


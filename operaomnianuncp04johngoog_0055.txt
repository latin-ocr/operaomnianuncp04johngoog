44 sonuum saansanmnusrs [sin. r.

inimica sit anima, et de domicilio ejus omnia· studia .
virtutis eliminet. Clamat Etbicus‚

Cernis ut ignavum corrumpant otia corpus,
Et capiant vitium, ni moveantur, aquae?

Quod? inquis. Audi. Disces si eidem credideris.

Quaeritur AEgisthus quare sit factus adulter,
Causa est in promptu, desidiosus erat.

Literatissimi ergo viri consilium est; ut hostis te
semper inveniat occupatum, quo variis tentationibus
ejus, occupationum tuarum clypeos tam feliciter,
quam prudenter opponas.
Vitanda est, inquit Etbicus, improba Siren
Desidia.

At eam nostris prorogant histriones. Exoccupatis
etenim mentibus surrepunt taedia, seseque non susti*
nerent, si non alicujus voluptatis solatio mulcerentur.
Admisso sunt ergo spectacula et infinita tyrocinia
vanitatis, quibus qui omnino otiari non possunt,
perniciosius occupentur. Satius enim fuerat otiari,
quam turpiter occupari. Hinc mimi, salii, vel saliares,
balatrones, ¹aemiliani, gladiatores, palaestritae, gignadii,
praestigiatores, malefici quoque multi, et tota jocula-
torum scena procedit. Quorum adeo error invaluit,
ut a praeclaris domibus non arceantur, etiam illi qui
obscenis partibus corporis, oculis omnium eam inge-
runt turpitudinem, quam erubescat videre vel Cynicus.
Quodque magis mirere, nec tunc ejiciuntur, quando
. tumultuantes inferius crebro sonitu aerem ioedant, et
turpiter inclusum, turpius produnt. Nunquid tibi

videtur sapiens, qui oculos, vel aures istis expandit?
Quis tamen libenter non videat et rideat, quum praesti-
giatoris lotio perfusi ars deletur, et oculis, quos malitia
sua praestrinxerat, videndi facultas reparatur? Ju-
cundum quidem est, et ab honesto non recedit, virum

 


276 mannis saansaanrnnsm [nm. v. .

mulatione neglecta, commissum quinque librarum auri
condemnatione plectatur. Quae vcro privilegia eccle-
siarum locorumque venerabilium, et ministrorum sunt,
divino fiunt et humano jure notissima, quum vel usu
jam liqueat, quod non possunt nisi apud judices
ecclesiasticos conveniriÍ¾ et siquis in aliquem de clero
violentas manus injecerit, anathemate feriatur, ut nisi
per Romanum Pontificem absolvi non possit. Hujus
criminis alibi frustra quaeritur venia, nisi articulus
mortis forte immineat, quia nec per vim extorqueri,
nec surripi potest per fraudem. Auctore Claudiano
Theodosius ait,

Non extorquebis amari3
Hoc alterna fides, boc simplex gratia donat.

Nihilominus verum est, quianon extorquebis absolvi,
quod sola contritio cordis, confessio oris, et satisfactio
operis promerentur. Utique non vis, sed gratia sola
justificat impium, et fraus peccatori non prodest, quia

Spiritus sanctus disciplinae effugit fictum, nec habitat
in corpore subdito peccatis. Alibi me dixisse recolo,
quia, teste magno patre Augustino, simulata inno-
centia non est innocentia, sed duplex malitia, quia
et malitia est, et simulatio. AEquitas quoque simulata
nonest aequitas, sed duplex iniquitas, quia iniquitas
est et simulatio. Unde immoderato stupore consun-
dor, quum frequentissime videam, nescio fideles an in-
fideles dicam, in sacrilegio hujusmodi deprehensos,
ad boc totis viribus anhelare, ut et minis et terroribus
urgeant sacerdotes ad absolutionem praestandam, quam
nec isti fideliter dare, nec illi in contumacia utiliter
accipere possunt. Sane facilius est utrumque in-
volvi, quam alterum istorum expediri. Utrius tamen
culpa sit gravior, non facile dixerim. Haec de his
quae in politica constitutione Plutarchi, vicem animae
obtinent.

 


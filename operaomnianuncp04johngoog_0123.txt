lm romnus saansnaarnnsrs [nra. 11. ,

infinitus, nisi apud infinitam sapientiam Dei. Iude-
ficiens ergo scientia est, cui nihil eorum elabitur, et
omnino augmentum non recipit, quae ea omnia com-
prehendit. Rationem vero eorum, quae Deus ab
aeterno in sapientia, id est, in unigenito verbo
disposuit, creans ibi omnia simul, quam postmo-
dum cousequenter producit in opera, secundum
provisum ordinem singula traducens a generatione,
qua incipiunt esse per sortem, qua fluctuare videntur
casibus ad corruptionem, qnae quasi existendi filum
praescindens, retrudit ad non esse, Parcas vel Fata,
antiquis placuit appellari, eo quod constitutiones
providentia Dei, quin effectui mancipentur, nemini
parcant, et a verbo Dei, quo aeternaliter omnia dixit,
et facta sunt, executionis firmamentum accipiant.
Unde Stoicus omnia necessaria credit, timens evacu-
ari posse scientiam immutabilem. E contra Epicurus,
eorum quae eveniunt nihil providentiae ratione dispo-
situm‚ne sorte necessitatem mutabilibus rebus inducat,
opinatur. Pari ergo errore desipiunt, quum alter
casui, alter necessitati universa subjiciat. Mutabi-
lium igitur rerum dispositio, immutabilis est3 et aeter-
nae providentiae immutabilis status, omnium mutabi-
lium continet cursum. Quum vero ipsa ab aeternitatis
suae statu moveri non possit, contingentium seriem ab
omni nexu necessitatis absolvit. Et licet lux inac-
cessibilis sapientiae Dei humanae scientiae tenebras
incomparabiliter antecedat, est tamen in quo claritati
illius, caliginis nostrae oculus quoad aliquid coaequatur.
Sicut enim quod video imminere, nulla ex eo quia
videtur, necessitate proveniet, sicet quod illius oculus
contemplatur, non est necessarium evenire. Scio
equidem lapidem vel sagittam, quam in nubes jacu-
latus sum, exigente natura recasuram in terram, in ι
qnam feruntur omnia nutu suo pondera, nec tamen

 

